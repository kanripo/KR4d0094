# -*- mode: mandoku-view; -*-
#+TITLE: 寶晉英光集
#+DATE: 2015-08-24 23:54:04.977883
#+PROPERTY: ID KR4d0094
#+PROPERTY: BASEEDITION WYG    
#+PROPERTY: JUAN 卷四
<pb:KR4d0094_WYG_004-1a>¶
欽定四庫全書¶
　寶晉英光集卷四¶
　　　　　　　　　　　　　宋　米芾　撰¶
　律詩上¶
　　甘露寺(有序/)¶
　　　甘露寺壁有張僧繇四菩薩呉道子行脚僧元¶
　　　符末一旦為火所焚六朝遺物掃地李衛公祠¶
　　　手植檜亦焚蕩寺故重重金碧參差多景樓靣¶
<pb:KR4d0094_WYG_004-1b>¶
　　　山背江為天下甲觀五城十二樓不過也今所¶
　　　存唯衛公鎗塔米老菴三間作詩悼之云¶
色改重重搆春歸户户嵐槎浮龍委骨畫失獸遺耽神¶
䕶衛公塔天留米老菴栢梁終厭勝會副越人談¶
　　題麟鳳碑¶
非篆非科璞已彫形容振振與蕭蕭曾因忠厚思周德¶
坐想訏謨覽舜韶漢德已衰還應孽魯邦既弱不為妖¶
虚齋自是驚人玩不勝雄狐逐怒鵰¶
<pb:KR4d0094_WYG_004-2a>¶
　　題南昌縣君臨偃竹¶
偃蹇宜如季揮毫已逼翁衛書無曲妙琰慧有遺工乍¶
睹虬為物初披颯有風顧藏維謹鑰化去或難窮¶
　　詩送呉丈賓州使君元豐己丑長沙掾舍真禧道¶
　　館人¶
萬里相分又一時憐君身世半差池老來猶得安城守¶
夜召尚淹宣室思越嶺寒横迎吏謁荆雲暮合燕歸遲¶
江湖還送天涯客憔悴江湖更别離¶
<pb:KR4d0094_WYG_004-2b>¶
　　送大夫孫公鎮東陽¶
照地干旄十丈長大皇孫子守東陽呉濤捲海銀為幔¶
郢雪飛英錦作章無事笙簫開客館有情山水聚衙床¶
樓中惡語須磨鏟盡把新題換沈郎¶
　　蘇東坡輓詩五首(有序/)¶
　　　辛巳中秋聞東坡老以七月二十八日畢此世¶
　　　季夏相值白沙東園云羅浮嘗見赤猿後數入¶
　　　夢¶
<pb:KR4d0094_WYG_004-3a>¶
方瞳正碧貌如圭六月相逢萬里歸口不談時經噩夢¶
心常懐蜀俟秋衣可憐衆熱偏能捨自是登真限莫違¶
書到鄉人望還舍晉陵𤣥鶴已孤飛(梓路使者薛道祖/書來云鄉人父老)¶
(望公/歸也)¶
淋漓十幅草兼真玊立如山老健身夢裏赤猿真月紀¶
興前白鳳似年辰將尋賀監船虚返(余約上計/回過公)欲近要¶
離烈可親忍死來還天有意免稱聖代殺文人¶
小冠白㲲步東園原是青城欲度仙六合著名猶似窄¶
<pb:KR4d0094_WYG_004-3b>¶
八周禦魅訖能還道如韓子頻離世文比歐公復並年¶
我不銜恩畏清議束芻難致淚潜然¶
平生出處不同塵末路相知太息頻力疾來辭如永訣¶
(公别於真閘屋下曰待不來竊恐真州人道/放著天下第一等人米元章不别而去也)古書跋賛¶
許猶新(公立秋日於其子過書/中批云謝跋在下懐)荆州既失三遺老(是年/蘇子)¶
(容王正仲/皆卒呉)碧落新添幾侍晨(公簡云相知三十年恨知/公不盡余答曰更有知不)¶
(盡處修楊許之業為帝宸碧落之游異/時相見乃知也今思之皆訣别之語)若誦子虚真異¶
世酒傭屍佞是何人¶
<pb:KR4d0094_WYG_004-4a>¶
招魂聽我楚人歌人命由天天奈何昔感松醪聊墮睫¶
今看麥飯發悲哦(見公送/麥飯詩)長沙論直終何就北海傷豪¶
忤更多曾藉南忩逃藴暑西山松竹不堪過(南忩乃余/西山書院)¶
　　奉陪洞霄内閣拉殊師刹宿穹窿本公故寺絶類¶
　　岳麓感之而作¶
湘西衣冷榻留雲此夕還如入夣魂六月薜蘿嗟意欲¶
一生林壑與心論呉王舊賞今何有惠可餘光宛若存¶
對榻深堂清話歇長風快雨洗松門¶
<pb:KR4d0094_WYG_004-4b>¶
　　浮玊亭(一作/金山)¶
石赤表雄名三辰出濁清江澄天上見鰲負水中行瑞¶
像浮溟海殊香下玊京神靈禮金碧&KR0394;力度幽明掲榜¶
訛浮玊荘嚴是化城壯哉夜潮落入枕百川聲¶
　　紹聖二年(闕/)月十八日觀潮于淛江亭書¶
怒勢豪聲迸海門州人傳是子胥魂天排雲陣千雷震¶
地捲銀山萬馬奔髙與月輪參朔望信如壺漏報朝昏¶
呉爭越戰成何事一曲漁陽過遠村¶
<pb:KR4d0094_WYG_004-5a>¶
　　山林堂¶
洗竹延清景培松衛嵗芳好峯多漾翠嘉卉襲人香犀¶
玊開書札龍虵起混茫微風北忩卧真可上羲皇¶
　　净名五首¶
山晩烟棲樹漁収鷺宿沙曲生初月魄遠淡滿川霞依¶
靜家如寺游頻寺是家何須傳大士芰製著袈裟¶
縱目天容曠披襟海共開山形當檻走雲影度江來世¶
界慚雙足生涯付一杯横風多景夢壺領酌泉廻¶
<pb:KR4d0094_WYG_004-5b>¶
晨入雲隨步宵還月共輿清傳供佛飰寒燎隔江漁市¶
響昏鴉亂林穿列曜疎殷勤顧景物為爾老南徐¶
厭市衝烟入忘懐對客遲吟看飛鳥没坐到夕陽時¶
舊對湘西雪遲遲憶故關水雲資老景吟引謝江山¶
　　除書學博士呈時宰¶
平生湖海看青山慣佩笭箵攬轡艱曉起初馳朱省路¶
霜華慙綴紫宸班百僚朝處瞻丹陛五色光中望玊顔¶
浪説書名落人世非公那解徹天關¶
<pb:KR4d0094_WYG_004-6a>¶
　　送沂州使君納榮歸老¶
神强體健頰猶朱犀虎輕抛憶舊廬明月滿船常伴畫¶
素風傳世莫非書湧金門外秋長老有美堂前錦不如¶
預想容觀春色好靈龜舞鶴引安車¶
　　送水丘先生入都¶
垂虹秋色醉題詩徑及銀濤濯酒巵雅謔髙談傾國士¶
英風俠氣嚇呉兒五侯倒屣重前席三嵗專經却下帷¶
早把黄金買嵩少西湖逸客有心期¶
<pb:KR4d0094_WYG_004-6b>¶
　　送潘景純¶
五年相遇一行頻笑佩笭箵望塞雲曼倩未應徒為米¶
仲宣何事樂從軍開尊共喜身强健秣馬還驚嵗杪分¶
此别固應尤作惡天涯老去與誰羣¶
　　登棲靈塔¶
清露濕衣裳心遐拉大荒想霓雲上見覺蟻蔀中藏地¶
獻山川秘天開日月光太阿常耿介未敢暫徬徨¶
　　將行戲呈彦楚彦昭彦舟¶
<pb:KR4d0094_WYG_004-7a>¶
沉沉靜境在人寰樓殿蒼巒指顧間棄汝又成朝北闕¶
杜門安得老西山金珠有命趨時拙窮達忘懐枉道難¶
主相聖賢公路啟長裾重曵舊青氊¶
　　遊山光寺¶
竹圍松徑晩風清又入山光寺裏行一一過僧談舊事¶
遲遲繞壁認題名仙來石伴懐灰刼鶴語池邊勸後生¶
三十年間成底事坐叨閒禄是榮身¶
　　江臯晩望¶
<pb:KR4d0094_WYG_004-7b>¶
栁外艤舟晩醉餘雙眼醒水光涵一氣星彩動圓靈炯¶
炯月初上翛翛風更泠遠山横秀碧淡墨說吾經¶
　　書壽陽樓柱¶
披豁雄風至欹眠一夣遲豪騎八公馬醉擷五香芝亷¶
老心徒勇梅生語不卑青岡何處是猶壯謝家兒¶
　　和王彦舟¶
混塵慵走俗陟巘喜非期漠漠江雲歇溶溶春水時陶¶
潛那寄傲惠遠更能詩吏自成稀濶言歸心尚遲¶
<pb:KR4d0094_WYG_004-8a>¶
　　揚州作¶
春風何索寞帶雪入揚州尚想遺釵雀曾觀上玊鈎真¶
同一夢覺坐憶十年遊邂逅逢孫楚酣歌慰滯留¶
　　湖守林子中同遊道塲¶
寶刹觸南箕林幽石磴危雲霞隨履舄魍魎避旌旗遐¶
寓乘新興深尋據古詩窪尊勿置酒沆瀣已盈巵¶
　　呈王彦舟¶
吏日雖云冗逢休樂有餘山林三靣勝圖史一齋虚煉¶
<pb:KR4d0094_WYG_004-8b>¶
藥驚衰早逢人話索居傾囊收剡楮待著鹿門書¶
　　奉酬仲㣲見寄之作¶
倦遊湖海老侵尋去就何情適契心一境山林資我懶¶
半年風月為君吟闢開暗室成三果選出香巒敵萬金¶
千里寄聲懐恵好西風正隔洞庭深¶
　　雜咏六首¶
俠少塲中酒作讐不勝杯勺鬢今秋道言禪語須蔬蓐¶
作意丹陽十日秋¶
<pb:KR4d0094_WYG_004-9a>¶
逶迤一水出苕叢碧底無沙冷照容獨倚溪橋看風月¶
西山紫翠暮重重¶
得官塵土古揚州好客常稀俗客稠掩簿叱胥無溷我¶
冒風踏雪作清遊¶
竹西桑柘暮鴉盤特地霜風滿倦顔不用使君相料理¶
斷無塵土蔽青山¶
水月光華動不風寒增緑栁露滋松西山夜色無人管¶
直透疎簾翠一重¶
<pb:KR4d0094_WYG_004-9b>¶
巨艦横江穏不揺順浮溟漲午時潮江南晴色山無翳¶
乞與閒人取次描¶
　　垂虹亭¶
斷雲一片洞庭帆玊破鱸魚金破柑好作新詩吟景物¶
垂虹秋色滿江南¶
　　去漣水¶
長日開閒境春風美鼻雷黄紬依舊暖牙鼓莫相催¶
　　頻于夢中作宫詞何也漫成一首¶
<pb:KR4d0094_WYG_004-10a>¶
滿院紅芳減復添清㣲風細入重簾穠香不使朝醒快¶
竟日蠻沉擁繡衫¶
　　别呉方囘弟¶
客星熠熠滑稽雄愛著青衫自作窮澤國三年哭不死¶
又拖長袖揖王公¶
　　題李成畫¶
畫號為真理或然悠悠覺夣本同筌殷勤封向青山去¶
要識江東李謫仙¶
<pb:KR4d0094_WYG_004-10b>¶
　　蕭堂書壁¶
插雲䑓榭壓西興笑語風生溽暑清誰為披雲開皓月¶
練翻雪捲看潮生¶
　　題泗濱南山石壁曰第一山¶
京洛風沙千里還船頭出汴翠屏間莫論衡霍衝星斗¶
且是東南第一山¶
　　書淮岸艤舟館秀野亭¶
青葱秀野挾銀淮誰把丹楹此地開我欲臨風取清曠¶
<pb:KR4d0094_WYG_004-11a>¶
寄聲魚鳥莫相猜¶
　　寶應道中¶
蒸雲大澤鬭蛟龍五日頑無一㸃風十幅快帆飛野水¶
此生亦是小時通¶
　　髙郵即事二首¶
髙沙風快走蒼雲小艇供鱸摘紫蓴野泊終朝愛清景¶
不辜閒禄太平身¶
華胥臺上欲臨風萬籟無聲霧鬱空南北二龍乘障起¶
<pb:KR4d0094_WYG_004-11b>¶
威音爛色正爭雄¶
　　過浯溪¶
横逆自干紀唐綱竟不維可憐德業淺有愧此碑詞¶
　　瓜州百川浦¶
西瞻山逾細東望水正茫楚人投餌處吾肯扣鳴榔¶
　　題嗣濮王蘆雁二首¶
偃蹇汀眠雁蕭梢風觸蘆京塵方滿眼速為喚花奴¶
野趣分苕水風光剪鑑湖塵中不作惡為有鄴公圖¶
<pb:KR4d0094_WYG_004-12a>¶
　　題所得蔣氏帖¶
棐几延毛子明忩館墨卿功名皆一戲未覺負生平¶
　　太常二絶(新添見羣/玊堂帖)¶
塵埃徹腦老侵尋悞入清流聽八音魚鳥難馴湖海志¶
岸沙汀竹憶山林¶
竹前竹後太常齋風度簫韶識舜諧博士擁書方徹卷¶
相公上馬報當階¶
　¶
<pb:KR4d0094_WYG_004-12b>¶
　¶
　¶
　¶
　¶
　¶
　¶
　¶
　寶晉英光集卷四¶
