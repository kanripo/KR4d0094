# -*- mode: mandoku-view; -*-
#+TITLE: 寶晉英光集
#+DATE: 2015-08-24 23:54:04.993838
#+PROPERTY: ID KR4d0094
#+PROPERTY: BASEEDITION WYG    
#+PROPERTY: JUAN 卷五
<pb:KR4d0094_WYG_005-1a>¶
欽定四庫全書¶
　寶晉英光集巻五¶
　　　　　　　　　　　　宋　米芾　撰¶
　律詩下¶
　　新主簿沈機惠碁局¶
縱横世路乆無猜布刼争先豈繫懐與我一枰撩萬緒¶
操戈信是逐生來¶
　　求監廟作¶
<pb:KR4d0094_WYG_005-1b>¶
竊祿江湖事不攖微祠舊足代深耕敢為野史攄幽憤¶
待廣由庚頌太平¶
　　元祐己巳嵗維揚後齋為亳州使君蔣公仲永寫¶
水竹風清一夢甦濤生月破紫甌須滿堂愛客談書畫¶
且展宣王扇暍圖¶
小疾翻令吏日閒明忩盡展古書看何須新句能消暑¶
滿腹風雲六月寒¶
　　贈人¶
<pb:KR4d0094_WYG_005-2a>¶
平時語我密湏移我是商丘内不欺時節因縁翻異論¶
助他笑我見阿彌¶
　　題砂歩三首¶
一株怪石數莖筠明月清風不繫身石月無痕竹無韻¶
寓軒消息與君陳¶
砂步漫皆合松門若抱桴悠悠揺艇子真似剡溪圖¶
已有扁舟興曾看過剡圖翻思名手(闕/)誰復費工夫¶
　　題壁¶
<pb:KR4d0094_WYG_005-2b>¶
歸來湖上寺頓覺清有餘月色何太白照人心肺舒¶
　　致爽軒六首¶
西北瞻雲異東南走貢珍川華開日月林嶺暗松筠¶
北固輕綃外西山淡素中一天烟雨好未獨愛霜空¶
玊斧初驂御通明暫住居翛然輕吹度灑落碧華珠¶
阿氏金為屋姮家玊作臺岱輿凴海立兜率跨雲開¶
水口癡雲㪚林梢愛景還朝寒無物禦擁鼻對西山¶
夕紫堆香豆朝嵐映墨池客來不須報正是學書時¶
<pb:KR4d0094_WYG_005-3a>¶
　　呈通判朝奉大夫¶
不是通侯貴還應貢禹彈只應好形製自已愧彫殘¶
簪代尚誰繼風雲那可看自曾許持送談笑未嘗乾¶
　　長壽菴咏梅¶
沉檀應有骨龍麝自薫心千載吟蘄竹清雅少知音¶
　　答劉涇¶
唐滿書奩晉不收却緣不自信䨇眸發狂為報豢龍子¶
不怕人稱米薛劉¶
<pb:KR4d0094_WYG_005-3b>¶
　　送大郎應舉(尹仁/)¶
天下英才米大郎朝來跨馬入文塲緒餘驚世須魁選¶
歸帶蟾宮桂子香¶
　　春呈彦昭使君陪壮觀之賞¶
邀賓壯觀不辭寒玊立風神氣上干欲識謝公清興處¶
千山萬嶺雪漫漫¶
　　寄呉詩客¶
江上遲留臈破春好詩時見賈參軍年來覽逺多新句¶
<pb:KR4d0094_WYG_005-4a>¶
難附江風與海雲¶
　　奉詔書御軸¶
目炫五光開雲蒸歩起雷不知天近遠親見玊皇來¶
　　詠梅二首¶
姑射真人自少羣要親髙節許交君一臺二妙逢清賞¶
甘遜佳名得致榮¶
江頭盡醉似泥何管領仙姿酒醟多烟艇兩三横岸處¶
惜花佇立想凌波¶
<pb:KR4d0094_WYG_005-4b>¶
　　宿紫極宫¶
重柯交䕃動塵容蓬閬仙家住水宫道士神升金闕下¶
天君光降玊虚中朱鬃筆注超凡籙碧簡書傳避世翁¶
三夕臨風醒病骨鈞天冉冉夣魂通¶
　　道林¶
樓閣明丹堊杉松振老髯僧迎方擁帚茶細旋探簷¶
　　法華臺¶
坱圠有同色雪深雲未開終南晴夜月髣髴似登臺¶
<pb:KR4d0094_WYG_005-5a>¶
　　筆¶
摹畫由來妙手知彩箋落處直疑飛寸心用盡終須補¶
贏得霜毫秃後歸¶
　　墨¶
百鍊經來老更竒暗中光價自然飛錦囊手跡長顔色¶
曾是君王乞得歸¶
　　紙¶
陶泓毛頴陳𤣥輩同日聲名四海飛獨有先生索髙價¶
<pb:KR4d0094_WYG_005-5b>¶
誰人獻賦洛陽歸¶
　　硯¶
金井寒生一水池讀書忩紙照螢飛悲歡窮泰尋常共¶
擲破還須匣取歸¶
　　祝壽紀慶申詩¶
祥雲藹藹擁華筵玊府蓬山見上仙瓊杯瀲灔祈眉算¶
永薦生申壽八千¶
　　青山(新添見英光堂帖/次篇過當塗詩同)¶
<pb:KR4d0094_WYG_005-6a>¶
一園松竹冷隂森猶得桓公歎可臨却匹劉琨看左傳¶
玊壺徒&KR0409;誤雄心¶
　　過當塗¶
鷗鷺依寒水蒹葭靜晩風烟光秋雨細樹色碧山重¶
　　鑑遠樓¶
賞心亭上羣山雪三夕丹淵借月華吟盡江南清絶趣¶
亟行歸覲紫皇家¶
　　拜書學博士作(新添見英/光堂帖)¶
<pb:KR4d0094_WYG_005-6b>¶
昔夣浮生定是非家山且喜隔年歸扁舟又出欄潮閘¶
出處初心老更違¶
　　研山詩(新添見英/光堂帖)¶
山研雲初抱奩書客不傳北忩多異氣正對净名天¶
　　寶月觀(新添見英/光堂帖)¶
　　　新創亭觀之盛又非海岱比也寶月觀用觀風¶
　　　樓基髙出雲表¶
濁盡塵難掩光分逐露圓香清得桂子珠瑩墜花鈿¶
<pb:KR4d0094_WYG_005-7a>¶
　　槐竹(新添見英/光堂帖)¶
槐前竹後午隂繁壺嶺華胥屢往還雅興欲為十客具¶
人和端使一身閒¶
　　萬籟(新添見英/光堂帖)¶
萬籟寒空響羣山隠映開遲遲暮鐘裏且喚竹輿來¶
　　杉徑(新添見羣/玊堂帖)¶
萬槊森然老更成要將餘韻鬭僧清道傍誰識凌雲操¶
只有詩人著眼明¶
<pb:KR4d0094_WYG_005-7b>¶
　　早來堂(新添見羣/玊堂帖)¶
山聚詩增思洋寛墨有池紫金化夕境嵐翠發朝曦兜¶
率當銅檻蓬壺對蕙帷平生會心趣歸計豈應遲¶
　　遊湖州¶
泛泛五湖霜氣清漫漫不辨水天形雖無織女支機石¶
且對姮娥稱客星¶
　　周氏園居¶
髙花落落照軒明沼水涓涓遶砌聲靜裏聞香醒倦思¶
<pb:KR4d0094_WYG_005-8a>¶
雨中無事見閒情¶
　　同官送鱸二首¶
斑鱗掙鬛玊為肌夢入松江自可疑&KR1785;跳金盤催膾手¶
西風正是憶鱸時¶
虀黄鯉赤太凡生蓴紫橙青道不行暫喜滿盤堆玊臛¶
誤教陳粟傲香秔¶
　　觀雪¶
月姊封銀界龍君幻玊壺江南三尺雪人道十年無¶
<pb:KR4d0094_WYG_005-8b>¶
　　新沼未有水¶
排檻花爭媚環林石鬭蒼何時瀦渌净吾欲借籐床¶
　　净名作¶
大球三尺羙無膔素業清風合立朝此别何言贈君子¶
讜言忠論好禆堯¶
　四言詩¶
　　題壁間¶
水月虚懐烟霞浪迹但莫憎愛洞然明白¶
<pb:KR4d0094_WYG_005-9a>¶
　長短句¶
　　西江月(秋興/)¶
溪靣荷香粲粲林端遠岫青青楚天秋色太多情雲捲¶
烟收風定　夜靜冰娥欲上夣囘醉眼初醒玊缾未耻¶
有新聲一曲請君來聽¶
　　菩薩蠻(擬古/)¶
蒹葭風外烟籠栁數疉遥山眉黛秀微雨過江來煩襟¶
為一開　沙邊臨望處紫燕雙飛語舉酒送飛雲夜凉¶
<pb:KR4d0094_WYG_005-9b>¶
愁夢頻¶
　　水調歌頭(中秋/)¶
砧聲送風急蟋蟀思髙秋我來對景不學宋玊解悲愁¶
收拾凄凉興况分付樽中醽醁倍覺不勝幽自有多情¶
處明月掛南樓　悵襟懐横玊笛韻悠悠清時良夜借¶
我此地倒金甌可愛一天風物遍倚闌干十二宇宙若¶
萍浮醉困不知醒欹枕卧江流¶
　　漁家傲(金山/)¶
<pb:KR4d0094_WYG_005-10a>¶
昔日丹陽行樂裏紫金浮玉臨無地寶閣化成彌勒世¶
龍宫對時時更有天花墜　浩蕩一天秋水至鯨鯢鼓¶
鬛連天沸員嶠岱輿更屭贔無根蔕莫教龍伯邦人戲¶
　　醜奴兒(見白髪/)¶
踟蹰山下濡須水我更委它物阜時和迨暇相逢笑復¶
歌　江湖樓上凴欄久極目滄波天鑑如磨偏映華簪¶
雪一窩¶
　　滿庭芳¶
<pb:KR4d0094_WYG_005-10b>¶
　　　紹聖甲戌暮春與周仁熟試賜茶書此樂章中¶
　　　岳外史米元章書¶
雅燕飛觴清談揮坐使君髙會羣賢宻雲雙鳳初破縷¶
金團忩外爐烟自動開瓶試一品香泉輕濤起香生玊¶
麈雪濺紫甌圓　嬌鬟宜羙盼雙擎翠袖穩步金蓮坐¶
中客翻愁酒醒歌闌㸃上紗籠畫燭花驄弄月影當軒¶
頻相顧餘歡未盡欲去且留連¶
　　减字木蘭花(漣水登樓/寄趙伯山)¶
<pb:KR4d0094_WYG_005-11a>¶
雲間皓月光照銀淮來萬折海岱樓中拂袖雄披楚岸¶
風　醉餘清夜羽扇綸巾人入畫江遠淮長舉首宗英¶
醒更狂¶
　　同前(展書卷/)¶
平生真賞紙上龍&KR0620;三五丈富貴功名老境誰堪寵辱¶
驚　寸心誰語只有當年袁與許歸到遼陽玉簡霞衣¶
侍帝傍¶
　　㸃絳唇(示兒尹/仁尹智)¶
<pb:KR4d0094_WYG_005-11b>¶
莘野寥寥渭濵漠漠情何限萬重堆案懶更重經眼¶
兒輩休驚頭上霜華滿功名晩水雲蕭散漫就郵亭看¶
　　阮郎歸(海岱樓與/客酌别作)¶
雙雙鴛鷺戲萍洲幾行煙栁柔一聲長笛咽清秋碧雲¶
生暮愁　鈎月掛綺霞收浦南人泛舟娟娟何處燭明¶
眸相望徒倚樓¶
　　蝶戀花(海岱樓/玩月作)¶
千古漣漪清絶地海岱樓髙下瞰秦淮尾水浸碧天天¶
<pb:KR4d0094_WYG_005-12a>¶
似水廣寒宫闕人間世　藹藹春和生海市鰲戴三山¶
頃刻隨輪至寶月圓時多異氣夜光一顆千金貴¶
　　訴衷情(獻汲公/相國閣)¶
薫風吹綻滿池蓮晩雲樓閣鮮繡閤華堂嘉會齊拜玉¶
爐烟　斟羙酒奉觥舡祝華筵宜春耐夏多福莊嚴富¶
貴長年¶
　　同前(思歸/)¶
勞生奔走困麄官攬鏡鬢毛斑物外平生蕭散微宦興¶
<pb:KR4d0094_WYG_005-12b>¶
䦨珊　竒勝處每凴欄定忘還好山如畫水遶雲縈無¶
計成閒¶
　　鷓鴣天(獻汲公/相國壽)¶
暖日晴烘候小春際天和氣與精神靈臺靜飬千年壽¶
丹竈全無一㸃塵　壽彭祖壽廣成華陽仙裔是今身¶
夜來銀漢清如洗南極星中見老人¶
　　同前(漫成/)¶
雲液無聲白似銀紅霞一抹百花新傷多莫厭頻頻勸¶
<pb:KR4d0094_WYG_005-13a>¶
一片花飛减却春　蜂翅亂蝶眉顰花間啼鳥勸遊人¶
人生無事須行樂富貴何時且健身¶
　　浪淘沙(祝夀○新添/見英光堂帖)¶
祝壽慶生申德日維新期頥眉壽壽長春五福三靈禄¶
永永長壽仙人遐算等莊椿(闕/)徳康寧年年懽會笑欣¶
欣嵗嵗仰依壽域彭祖廣成¶
　¶
　¶
<pb:KR4d0094_WYG_005-13b>¶
　¶
　¶
　¶
　¶
　¶
　¶
　¶
　寶晉英光集卷五¶
